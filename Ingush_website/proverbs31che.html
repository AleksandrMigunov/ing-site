<!DOCTYPE html>
<html lang="ru">
<head>
<meta charset="UTF-8" />
<title></title>
</head>
<body>
<h4>31</h4>
<p><sup>1</sup> ХӀорш ду, нанас хьехна долу, Ламуал-паччахьан хьекъале дешнаш: <p/><br/>
<p><sup>2</sup> <p>«Дала, ас Шега динчу доӀанашна жоп луш, суна велла волу сан хьоме кӀант! </p><br/>
<p><sup>3</sup> <p>Зударий бахьана долуш </p><p>ахьа хьайн ницкъ а ма байалахь, </p><p>паччахьаш хӀаллакбеш йолчуьнца </p><p>хьо лела а ма лелалахь. </p><br/>
<p><sup>4</sup> <p>Ламуал, хьекъале дац паччахьашна чагӀар мийлар, </p><p>иштта хьекъале дац олахошна а маларш мийла лаар. </p><br/>
<p><sup>5</sup> <p>ХӀунда аьлча, дукха мала а мелла, царна дицдала тарло бакъонаша хӀун боху, </p><p>тӀаккха цара Ӏазапехь болчарна тӀехь нийса кхел а йийр яц. </p><br/>
<p><sup>6</sup> <p>Ахьа и вахош долу малар мискачарна а, </p><p>шайн дахар къаьхьа долчарна а дӀало. </p><br/>
<p><sup>7</sup> <p>ТӀаккха, и чагӀар а мелла, царна дицлур ду шаьш миска хилар а, </p><p>шаьш баланехь хилар а. </p><br/>
<p><sup>8</sup> <p>Ахьа, шайх дош ца далалуш, багахь мотт боцучаьргахьа а озалахь, </p><p>бо бисиначаьргахьа бакъонца гӀо а даккхалахь. </p><br/>
<p><sup>9</sup> <p>Иштта, ахьа цаьргахьа дош а алалахь, царна тӀехь нийса кхел а яйталахь. </p><p>Къечеран а, мискачеран а бакъонаш ларъяр тӀехь хьайн нийса дош алалахь». </p><br/>
<p><sup>10</sup> <p>А тта дац дика а, оьзда а йолу зуда каро, ткъа иштта йолчу зудчун мах жовхӀарийн мехал а лакхара бу. </p><br/>
<p><sup>11</sup> <p>Б аланаш хир бац ишттачух а тешна Ӏаш волчу майрачун, къелла бохург хӀун ду а хуур дац цунна. </p><br/>
<p><sup>12</sup> <p>В ониг шегара ца долуьйтуш, ша мел еха а, дика до цо шен майрачунна. </p><br/>
<p><sup>13</sup> <p>Г о иза, вета а, тӀаргӀа а лелош, шена лаа а лууш, шен куьйгашца цунах бедарш еш. </p><br/>
<p><sup>14</sup> <p>Д аима а, совдегарийн хӀордкеманаша санна, геннара дахьа цо шена рицкъа. </p><br/>
<p><sup>15</sup> <p>Е за иштта йолу зуда сатасале хьалагӀатта. ТӀаккха цо доьзална кхача а кечбо, шен гӀарбашашна дан деза омра а до . </p><br/>
<p><sup>16</sup> <p>З удчунна латта лело дагадеача, и латта а оьцу цо. ТӀаккха цунах даьллачу беркатах кемсийн таьллангаш а дӀаюгӀу цо. </p><br/>
<p><sup>17</sup> <p>И штта, цо дукха къа а хьоьгу, цуьнан ницкъ а кхочу муьлхха а болх бан. </p><br/>
<p><sup>18</sup> <p>К ъеггина стогар летта хуьлу ишттачу зудчун буьйса тӀехтиллалц, ткъа ша ден гӀуллакх дикка пайден дуй а хаьа цунна. </p><br/>
<p><sup>19</sup> <p>Л акхара охьа цо шен куьг урчакхна тӀе а кхийдадо, цу урчакхан гӀад шен пӀелгашца схьа а лоцу. </p><br/>
<p><sup>20</sup> <p>М искачунна а, гӀо оьшуш волчунна а шен комаьрша куьг кховдадо цо. </p><br/>
<p><sup>21</sup> <p>Н ийсса шен доьзалехь оьшшучул тӀеюха йовха бедарш ша кечйина дела, Ӏаьнан шело тӀеярах а ца кхоьру иштта йолу зуда. </p><br/>
<p><sup>22</sup> <p>О цу зудчо шен цӀа чохь оьшун болу мотт-гӀайба а бо, цунна шена тӀехь а хуьлу дезачу кӀадинах йина бедарш. </p><br/>
<p><sup>23</sup> <p>П айденца гӀараваьлла дӀахӀутту ишттачу зудчун майра, иза лараме долчу гӀуллакхех лаьцна а дуьйцуш, къаношца гӀалин кевнехь хиъна Ӏачу хенахь. </p><br/>
<p><sup>24</sup> <p>Р езабеш эцархой, цо шаршуш а еш, уьш а юхку, доьхкарш а духку совдегаршна. </p><br/>
<p><sup>25</sup> <p>С ин оьздангалла а, доьналла а ду-кх цуьнан духар. Дегайовхо а йолуш, тешамца хьоьжу и зуда кханенга. </p><br/>
<p><sup>26</sup> <p>Т Ӏех хьекъал долу хӀума а олу цо, хьекъале хьехамаш бан а хаьа цунна. </p><br/>
<p><sup>27</sup> <p>У р-атталла, ша къа а хьоьгуш, баьккхина боцу кхача а ца боу цо, шен цӀахь долчуьнца бала а бу цуьнан. </p><br/>
<p><sup>28</sup> <p>«Х ьо декъалниг ю», — олу цуьнга цуьнан бераша а, хьала а гӀовттуш, цуьнан майрачо а хестайо иза. </p><br/>
<p><sup>29</sup> <p>Ц уьнан майрачо иштта олу: «Дукха бу дика а, оьзда а зударий, амма хьоьга кхочуш царах цхьа а яц». </p><br/>
<p><sup>30</sup> <p>Ш а коча йолчу зудчо Ӏеха а во, хазалла а — сарралц бен яц. Ткъа хасто хьакъ долуш ю-кх Везачу Элах кхоьруш йолу зуда. </p><br/>
<p><sup>31</sup> <p>Ӏ ойла иза, цо динчу гӀуллакхашна цунна доггӀург наха дӀа а луш, ткъа оцу гӀуллакхаша гӀалин кевнехь сий а ойийла цуьнан.</p>
</body>
</html>