<!DOCTYPE html>
<html lang="ru">
<head>
<meta charset="UTF-8" />
<title></title>
</head>
<body>
<h4>36</h4>
<p><sup>1</sup> Ӏесаван (я кхечу тайпана аьлча Эдоман) тӀаьхье хӀара ю.
<p><sup>2</sup> КанаӀан-махкара зударий балийра Ӏесава: Ӏада а, АхӀлибам а, Басамат а. Ӏада яра хьетахочун Эйлонан йоӀ. АхӀлибам яра Ӏанин йоӀ а, хьаьвихочун ЦӀибӀонан кӀентан йоӀ а.
<p><sup>3</sup> Ткъа Басамат яра ИсмаьӀалан йоӀ а, Набуятин йиша а.
<p><sup>4</sup> Ӏадас Ӏесавана Элипаз вира, Басамата РаӀал вира.
<p><sup>5</sup> АхӀлибама ЕӀуш а, ЯӀлам а, Кхорахь а вира. КанаӀан-махкахь Ӏесавана бина кӀентий бара уьш. <p/>
<p><sup>6</sup> Шен зударий а, кӀентий а, йоӀарий а, цӀахь болу ялхой а, даьхни а, КанаӀанахь гулбина бахам а эцна, шен ваша Якъуб волчуьра кхечу метте дӀавахара Ӏесав.
<p><sup>7</sup> Цу шиннан дуккха а хьал а, даьхни а дара. Уьш тӀебаьхкина Ӏаш болчу лаьтта тӀехь дӀатарвала а, ваха а царна хала дара.
<p><sup>8</sup> Иштта, дӀавахна, СеӀир-махкахь ваха хиира Ӏесав (я Эдом). <p/>
<p><sup>9</sup> СеӀир-лаьмнашкахь Ӏийначу эдомхойн ден Ӏесаван тӀаьхье хӀара ю.
<p><sup>10</sup> Ӏесаван кӀентийн цӀераш яра: <p/><p>Ӏесаван зудчун Ӏадин кӀант Элипаз а, Ӏесаван зудчун Басаматан кӀант РаӀал а. </p><br/>
<p><sup>11</sup> <p>Элипазан кӀентий: Теман, Омар, Цепа, ГаӀтам, Кхеназ. </p>
<p><sup>12</sup> <p>Ӏесаван кӀентан Элипазан ТамнаӀ цӀе йолуш ялхо яра. Цо Элипазана Ӏамалекх вира. Уьш Ӏесаван зудчун Ӏадин берийн бераш дара. </p><br/>
<p><sup>13</sup> <p>РаӀалан кӀентий бара Нахьати, Зерахь, Шама, Миза. Уьш Ӏесаван зудчун Басаматан берийн бераш дара. </p><br/>
<p><sup>14</sup> <p>Ӏесаван зудчо, Ӏанин йоӀа, ЦӀибӀонан кӀентан йоӀа АхӀлибама Ӏесавана бина кӀентий бара ЕӀуш, ЯӀлам, Кхуорахь. </p> <p/>
<p><sup>15</sup> Ӏесаван тӀаьхьенах баьччанаш бара хӀорш: <p/><p>Ӏесаван дуьххьарлерачу кӀентан Элипазан кӀентий: баьччанаш Теман, Омар, Цепа, Кхеназ, </p>
<p><sup>16</sup> <p>Кхуорахь, ГаӀтам, Ӏамалекх. Уьш Эдомехь Элипазах схьабевлла баьччанаш бара. Иштта Ӏадин берийн бераш а дара уьш. </p><br/>
<p><sup>17</sup> <p>Ӏесаван кӀентан РаӀалан кӀентий бара: баьччанаш Нахьати, Зерахь, Шама, Миза. Уьш Эдомехь РаӀалах схьабевлла баьччанаш бара. Иштта Ӏесаван зудчун Басаматан берийн бераш а дара уьш. </p><br/>
<p><sup>18</sup> <p>Ӏесаван зудчун АхӀлибаман кӀентий: баьччанаш ЕӀуш, ЯӀлам, Кхуорахь. Ӏесаван зудчо, Ӏанин йоӀа АхӀлибама, бина баьччанаш бара уьш. </p> <p/>
<p><sup>19</sup> Уьш Ӏесаван (Эдоман) кӀентий а, церан баьччанаш а бара. <p/>
<p><sup>20</sup> Ӏесав вале Эдомехь Ӏийнера хьорихо СеӀир. Цуьнан бара кӀентий: Лутани, Шубали, ЦӀибӀон, Ӏана,
<p><sup>21</sup> Дишон, Эцар, Дишан. Эдомехь болу СеӀиран и кӀентий хьорихойн баьччанаш бара. <p/><br/>
<p><sup>22</sup> <p>Лутанин кӀентий: Хьори а, ХӀейма а. ТамнаӀ Лутанин йиша яра. </p><br/>
<p><sup>23</sup> <p>Шубалин кӀентий: Ӏалван, Манахьат, Ӏейбал, Шапи, Онам. </p><br/>
<p><sup>24</sup> <p>ЦӀибӀонан кӀентий: АяхӀу, Ӏана. Шен ден ЦӀибӀонан варраш яжош, яьссачу арахь довха хи карийна Ӏана вара иза. </p><br/>
<p><sup>25</sup> <p>Ӏанин бераш: Дишон а, Ӏанин йоӀ АхӀлибам а. </p><br/>
<p><sup>26</sup> <p>Дишонан кӀентий: Хьемдан, Эшбан, Итран, Керан. </p><br/>
<p><sup>27</sup> <p>Эцаран кӀентий: БилхӀан, ЗаӀван, Ӏакхан. </p><br/>
<p><sup>28</sup> <p>Дишанан кӀентий: ӀуцӀа, Арани. </p> <p/>
<p><sup>29</sup> Хьорихойн баьччанаш бара Лутани, Шубали, ЦӀибӀон, Ӏана,
<p><sup>30</sup> Дишон, Эцар, Дишан. Уьш СеӀир-махкахь шайн-шайн тобанашкахь хьорихойн баьччанаш бара. <p/>
<p><sup>31</sup> Исраилан махкахь паччахьаш хилале Эдомехь хӀара паччахьаш бара: <p/><br/>
<p><sup>32</sup> <p>БеӀаран кӀант БулаӀ. Цуьнан гӀалин цӀе ДинхӀаба яра. </p><br/>
<p><sup>33</sup> <p>БулаӀ велча, цуьнан метта Бацар-гӀаларчу Зерахьан кӀант Ябаб паччахь хилира. </p><br/>
<p><sup>34</sup> <p>Ябаб велча, цуьнан метта теманхойн махкара Хьушам паччахь хилира. </p><br/>
<p><sup>35</sup> <p>Хьушам велча, цуьнан метта Бедадан кӀант ХӀадад паччахь хилира. Муаби-махкахь маданхошна тӀехь толам баьккхина вара иза. Цуьнан гӀалин цӀе Ӏавит яра. </p><br/>
<p><sup>36</sup> <p>ХӀадад велча, цуьнан метта Масрекха-гӀалара Самла паччахь хилира. </p><br/>
<p><sup>37</sup> <p>Самла велча, цуьнан метта хина йистера Рехьабат-гӀалара Шаул паччахь хилира. </p><br/>
<p><sup>38</sup> <p>Шаул велча, цуьнан метта Ӏахбаран кӀант БаӀал-Хьанан паччахь хилира. </p><br/>
<p><sup>39</sup> <p>Ӏахбаран кӀант БаӀал-Хьанан велча, цуьнан метта ХӀадад паччахь хилира. Цуьнан гӀалин цӀе ПаӀу яра. Мезахьабан йоӀан Матарадан йоӀ Ма-ХӀайтӀабал яра цуьнан зуда. </p> <p/>
<p><sup>40</sup> ХӀорш ю Ӏесаван тӀаьхьенах болчу баьччанийн цӀераш, церан тайпанашка а, лаьттанашка а хьаьжжина: ТамнаӀ, Ӏаьлви, Етат,
<p><sup>41</sup> АхӀлибам, Эла, Пинан,
<p><sup>42</sup> Кхеназ, Теман, Мубацар,
<p><sup>43</sup> Магдаал, Ӏирам. <p/>Эдомхойн ден Ӏесавах схьабевлла баьччанаш бара уьш. Шайн долахь долчу лаьтта тӀехь шайн-шайн тайпанашца Ӏаш бара уьш.
</body>
</html>