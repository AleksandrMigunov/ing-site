<!DOCTYPE html>
<html lang="ru">
<head>
<meta charset="UTF-8" />
<title></title>
</head>
<body>
<h4>2</h4>
<p><sup>1</sup> Везачу Эло цхьана боккхачу чӀере, Юнус дӀакхалла аьлла, омра дира. Кхо де-буьйса даьккхира Юнуса оцу чӀеран гай чохь.
<p><sup>2</sup> Ша чӀеран гай чохь воллуш, Юнуса доӀанца дийхира шен Везачу Деле.
<p><sup>3</sup> Цо элира: <p/><p>«Со гӀайгӀанехь волуш Везачу Эле кхайкхира ас, </p><p>тӀаккха Везачу Дала суна жоп делира. </p><p>Эхартара цӀогӀа туьйхира ас, </p><p>тӀаккха хезира Хьуна, Дела, сан аз. <p/></p>
<p><sup>4</sup> <p>ХӀордан кӀоргене, хӀордан даг чу кхоьссина Ахьа со. </p><p>Хин Ӏовраша го бина суна. </p><p>Хьан массо тулгӀенаш, со керчош, </p><p>тӀехула евлла суна. </p><br/>
<p><sup>5</sup> <p>ТӀаккха элира ас: „Хьайн бӀаьргашна хьалхара </p><p>дӀаваьккхина Ахь со, </p><p>амма суна юха а гур ду </p><p>Хьан Деза ЦӀа“. <p/></p>
<p><sup>6</sup> <p>Бух боцучу хӀордо къевлина со, </p><p>сан син тӀе а кхаьчна, дӀалаьцна со хино. </p><p>Сан коьртах </p><p>хӀордан бецаш хьаьрчина. </p><br/>
<p><sup>7</sup> <p>Лаьмнийн буха кхаччалц </p><p>охьавеана со. </p><p>Гуттаренна а шен гӀораш а доьхкина, </p><p>лаьтто дӀакъевлина со. <p/>Амма Ахьа, Сан Веза Дела, </p><p>хьалаваьккхира со бух боцучу Ӏин чуьра. </p><br/>
<p><sup>8</sup> <p>Кхин сайн тоха са ца хилча, </p><p>суна дагавеана Хьо, Веза Эла, </p><p>тӀаккха Хьан Дезачу ЦӀа чохь волчу Хьоьга </p><p>дӀакхаьчна сан доӀанаш. <p/></p>
<p><sup>9</sup> <p>Эрна а, харц а деланаш лоруш берш </p><p>шаьш даим дезаш волчу Делах дӀакъаьстина. </p><br/>
<p><sup>10</sup> <p>Амма сайна тӀера сагӀа </p><p>сайн озаца хастам беш доккхур ду ас. </p><p>Сайн нигат а кхочушдийр ду ас. </p><p>Везачу Элан карахь ду кӀелхьарвалар!» </p> <p/>
<p><sup>11</sup> ТӀаккха Дала шега аьлча, боккхачу чӀеро Юнус лаьтта тӀе кхоьссира.
</body>
</html>